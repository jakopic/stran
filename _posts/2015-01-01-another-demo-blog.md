---
layout: post
tags: percepcije-odločanje intuicija-senzoričnost introvertnost-extrovertnost tehnično-duševno
date: 2016-01-06 1:08
thumbnail: https://i.imgur.com/0mE9ad3.jpg
title: Osnove Kognitivnih Funkcij
published: true
---

Podobno kot delimo planet na sever-jug, vzhod-zahod lahko tudi svojo kognitivno orientacijo delimo na več delov. Tako lahko našo kognicijo delimo na funkcije zaznavanje oz. Prejemanje informacij (kar pride samo do nas, nenamerno kot slike) in potem še funkcije presojanja oz. Odločanja z le teh (namerno). V našem primeru se moramo zavedati, da kognitivne funkcije niso mentalne vsebine ampak mentalni procesi, ki uravnavajo te vsebine, kar pomeni, da je vsaka funkcija v principu sposobna uravnavati kakeršne koli vrste vsebine.

<!--more-->

Prejemanje informacij delimo na:
- ***kar je dojemano preko Senzoričih zaznav (oprijemljivo, vidno, praktično; pomembne so izkušnje iz realnosti).*** Ljudje, ki to uporabljajo pogosto in z več energije, so bolj osredotočeni na iskanje uporabnih stvari za katere menijo, da jim bodo koristile ali pa se smatrajo za take. Hitro se  znajo sprijazniti z realnostjo in skušajo učinkovito delovati znotraj nje. Te ljudje so ponavadi dobri opazovalci sveta okoli sebe in mu dajejo vrednost realnega pomena. 
- ***kar ni bazirano samo na čutnih zaznavah ampak kar iz njih izvira iNtuitivno (neoprijemljivo, nevidno, hipotetično; pomembna domišljija).*** Ljudje so bolj idealistični v svojih predstavah sveta. Preko domišljije razumejo realnost in zato pogosto hipotezirajo. 

V naših odločitvah pa skušamo ločevati pravilno od nepravilnega. Tako nas naši občutki pripeljejo do stanja kjer lahko o zadevi razmišljamo na ***mehanično/Tehnično - manj osebno (resnica-neresnica)*** . To pomeni, da bodo te ljudje postavljali neke vrste pravil/načel katerih se bodo držali. Lahko pa razmišljamo tud na ***občutno/Duševno - bolj osebni (dobro-slabo)***, kar pomeni, da bo oseba razsojevala stvari bolj holistično(celostno) povezano z osebnimi občutki.

Tako dobimo dve preferenčni funkciji **P**rejemalno in **O**dločevalno. Ker pa delujeta prejemalna in odločevalna funkcija v sožitju bomo pogosto govorili o parih funkcij. Takrat, ko bo nekdo dobil neko idejo ji bo dal vrednost, kar pomeni, da je poleg zaznave zraven še presoja.

Zdaj dobimo 8 kombinacij parov: S-D, D-S, N-D, D-N, S-T, T-S, N-T, T-N. Kot vidimo sta kombinaciji S-N in T-D nemogoči saj govorimo o parih funkcij, ki se soujemajo oz. so prisotne v najbolj pogostem načinu dojemanja sveta. Vendar sta, S in N ter T in D kot dve strani kovanca, ki sta si nasprotni in delujeta kot ravnovesje. O teh dveh nasprotnih si straneh bom več povedal v spisu *O Premicah funkcij*.

Seveda pa ne smemo pozabiti, da se ljudje delimo na Ekstroverte (odnos do objektov/okolja) in Introverte (subjekta/notranjosti/introspekcija). Tako bodo tudi funkcije imele odnos do objekta ali subjekta, kar bo tudi določalo ali bo imel nekdo bogatejši notranji svet (introvert) ali pa bo bogatil zunanjega (extrovert). Zato bomo uporabljali za vsako funkcijo svojo oznako z Extrovertno in Introvertno orientacijo:


- Duševnost je extrovertno (De) ali introvertno (Di) orientirana
- Tehničnost je extrovertno (Te) ali introvertno (Ti) orientirana 
- iNtuicija je extrovertno (Ne) ali introvertno (Ni) orientirana 
- Senzoričnosti je extrovertno (Se) ali introvertno (Si) orientirana 



Velikokrat bomo pa tudi nesigurni glede tega katero funkcijo točno nekdo uporablja.Lahko bomo recimo vedeli da je oseba introvertna in veliko presoja, vendar nam ne bo popolnoma jasno ali je njegova presoja introvertno duševna ali tehnična.

- Če bomo vedeli, da je nekdo extrovertni Prejemalec pa ne bomo vedeli ali uporablja iNtuicijo ali Senzoričnost zaznava bomo uporabili oznako Pe.
- Če bomo vedeli, da je nekdo introvertni Prejemalec pa ne bomo vedeli ali uporablja iNtuicijsko ali Senzorično zaznavo bomo uporabili oznako Pi.
- Če bomo vedeli, da je nekdo extrovertni Odločevalec pa ne bomo vedeli ali uporablja Tehnično ali Duševno presojo bomo uporabili oznako Oe.
- Če bomo vedeli, da je nekdo introvertni Odločevalec pa ne bomo vedeli ali uporablja Tehnično ali Duševno presojo bomo uporabili oznako Oi.




Če bo prva oz. dominantna funkcija fokusirana na znanjost (objekti/okolje) bo podporna funkcija usmerjena navznoter (subjekt/notranjost); in obratno za introvertne kjer bo dominantna Introvertna v kombinaciji z extrovertno podporno funkcijo. Obe funkciji delujeta v sožitju saj z eno Odločamo in z drugo Prejemamo.
Tako dobimo 16 kombinacij: Se-Di, Di-Se, Ne-Di, Di-Ne, Se-Ti, Ti-Se, Ne-Ti, Ti-Ne, De-Si, Si-De, De-Ni, Ni-De, Te-Si, Si-Te, Te-Ni, Ni-Te.
Oznaka, ki ima malo črko *e* poled velike črke pomeni, da je funkcija zunanje orientirana ali Ekstrovertna. Oznaka, ki ima malo črko *i* pa je funkcija orientacije navznot ali Introvertna. Zraven vsake Ekstrovertne funkcije mora biti Introvertna in obratno.                                                 
Na podlagi teh 16. kombinacij bomo delili osnovne vrste zavestnih mentalnih procesov in določili osnovnih 16 tipov različnih načinov metabolizacije informacij, ki jih lahko kot ljudje uporabljamo. Sicer pa je poleg osnove zelo pomemben faktor okolja, kar pomeni, da bo nekdo lahko pogosto in uspešno uporabljal tudi kak drug par funkcij, če okolje tako od njega zahteva ali pa je njegov razvoj prišel do stopnje potrebe pogleda na svet iz druge perspektive.


Odnos med dominantno in podporno funkcijo bomo poimenovali Ego par, saj sta to funkciji, ki sta nam najljubši, najmočnejši in, če ni nobenega motitelja, najbolj pogosto uporabljeni z največjim potencialom razvoja (o potencialu funkcij bom več povedal v spisu *Potencial Funkcij*).
Sam sem pristaš tega, da vsi uporabljamo vseh 8 funkcij (Se,Ne,Si,Ni,Te,Ti,De,Di) in kako bomo uporabljali ostalih 6, ki so ločene od dominantne in podporne, je v osnovi odvisno od para Ego funkcij, ki določate katere funkcije bodo zapostavljene in kako močan ima katera potencial.


----------


Vse kar zgoraj napisano še ne pove veliko o tem kako smo si ljudje različni na praktičen ali uporaben način, vendar so te stvari zelo pomembne, če želimo imeti "okvir" oz. osnovni teoretični konstrukt kamor bomo dajali specifične karakteristike iz realnih opazk delovanja psihe posameznika. V spodnjih primerih je skrajšana verzija definicij vseh kognitivnih funkcij. Kar pa ne pomeni, da vam  bo zaradi tega funkcije lažje razumeti, saj za vsako funkciji posebej pišejo različni avtorji zelo dolga poglavja.





- Se: zavedanje se realnosti materije v okolju. 
*V zunanjosti išče pozornost, skozi praktično dojemljive/oprijemljive ideje/objekte, dojema preko izkušenj.*
- Si: zavedanje se realnosti skozi filter osebnih znanj skozi postopno učenje. 
*V notranjosti primerja nove izkušnje preko “skladišča” podatkov iz preteklosti in izkušenj.*
- Ne: Zavedanje hipotetičnih možnosti v okolju. 
*V zunanjosti išče zapolnitev objektov z idejami, povezavami in vzorci.*
- Ni: Zavedanje se hipotetične vizije/prihodnosti preko osebnih vtisov. 
*V notranjosti združuje zunanjo realnost s pomočjo slutenj.*
- Te: Ocenjuje pravilnost/nepravilnost na podlagi zunanjih “resnic” iz okolja/kulture/znanosti. 
 *V zunanjih objektih določa vrednost in odnose med njimi.*
- Ti: Ocenjuje pravilnosti/nepravilnost skozi osebne individualne resnice. 
*V notranjosti plete mreže pravilnih odnosov med odtisi objektov/idej.*
- De: Ocenjuje po všeč/ne-všeč ali dobro/slabo po standardih opazovanja okolja/culture. 
*V zunanjosti preverja primerne odnose med ljudmi in vsebine kultur.*
- Di: Ocenjuje po všeč/ne-všeč ali dobro/slabo po individualnih standardih. 
*V notranjosti preverja osebne občutke do objektov.*


Primer označevanje tipov iz zgornjih pravil:    
ENT (E+N=Ne;T-E=Ti) =Ne-Ti -Iskalec   
            IDN  (I+D=Di; N-I=Ne) = Di-Ne -Humanist    
            ETS (E+T=Te; S-E=Si) = Te-Si  -Administrator    
            ISD ( I+S=Si; D-I=De) = Si-De - Mediator


  
