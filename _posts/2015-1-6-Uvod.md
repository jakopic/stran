---
layout: post
tags: drugačnost razumevanje-drugih 
date: 2016-1-6 13:06
thumbnail: https://i.imgur.com/phsNS0o.jpg
title: Uvod
published: true
---

Vsak je v življenju že spoznal nekoga katerega obnašanje mu je bilo tuje in posledično je ta človek naredil slab vtis, a vseeno nas je zanimalo kaj je tako nenavadnega na njem in kaj specifično je to kar nam gre na živce. Ponavadi si rečemo vsak je drugačen in unikaten naj nas to ne skrbi preveč ali pa z zavračanjem ohranjamo negativno sliko v glavi. Kar pa seveda ne daje razlage kako je vsak posameznik unikaten ali kakšni so te načini razmišljanja. <!--more-->Tak način pogleda na stvari se lahko hitro skrito preobrazi v ravno to kar nočemo, torej, obsojati stvari ker so drugačne. Dokler smo brez okvirne strukture s katero bi lahko cenili ali razumeli druge metode razmišljanja, lahko pademo v past razmišljanja, da te, ki se ne strinjajo z nami in ne razmišljajo kot mi, ali jih pač ne razumemo, so v zaostanku za našo krivuljo razumevanja, ki smo jo mi že predelali in da so njihova mnenja inferiorna našim. S tipologijo pa lahko razumemo pluse in minuse obeh argumentov in postanemo gospodarji in ne sužnji naše osebnosti.

Preko poznavanjem mehanizmov delovanja psihe s pomočjo kognitivnih funkcij in enneagrama boste lažje spoznali katere so vaše pozitivne lastnosti in katere stvari lahko še dodatno izboljšate. Ugotovili boste katere stvari lahko na sebi spremenite, da boste nadaljevali z osebnostno rastjo in še dodatno obogatili svoje življenje in izboljšali odnose z ljudmi.
